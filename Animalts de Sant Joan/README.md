Els animals de Sant Joan, es un projecte que neix de la col·laboració del Fablab Barcelona i el Centre d'Imatgeria Festiva del Poblenou, Can Saladrigas. Per tal de acomplir els següents objectius:
    • Apropar la imatgeria festiva a persones que no se senten directament apel·lades per aquest tipus de manifestacions.
    • Introduir noves tècniques en la construcció de figures d'imatgeria festiva.
    • Enriquir la cercavila del Fènix que va a encendre la Foguera de Sant Joan.

ELABORACIÓNS DELS MODELS

• Guineu roja, com el foc. Se li atribueixen qualitats com l'astúcia, la rapidesa, l'agilitat... i qui no coneix el Firefox, oi ? Al foc de la guineu, qui no porta llenya no s'hi asseu (Es refereix a aquelles empreses en què cal col•laborar, o si no, no se'n té profit) ( Diccionari Català‐Valencià‐Balear ) Com la foguera de Sant Joan a la que cal aportar‐hi la llenya perquè cremi ben alta. Per tot plegat, s'ha guanyat un lloc en aquesta nit tant especial.

• Bou roig, animal amb una gran càrrega simbòlica en moltes cultures. Relacionat amb les antigues creences del Pirineu. Forma part del bestiari fantàstic de les comarques del Capcir, Conflent i Vallespir. És un animal vinculat a les principals figures de la mitologia basca. És present al solstici d'Hivern, al pessebre amb Jesús ( tot i que el evangelis no en parlin... ). El déu egipci Apis era un bou que portava el sol entre les seves banyes, déu solar i de la fertilitat. Per tot plegat, s'ha guanyat un lloc en aquesta nit tant especial.

• Gat comú, probablement ha estat l'animal més abundant pels carrers del Poblenou durant el segle XX. Per això, creiem que també s'ha guanyat un lloc en aquesta nit tant especial.

---

Organitzadors del projecte: Centre d'Imatgeria Festiva del Poblenou, Can Saladrigas

Creació i generador del contingut: IAAC-FabLab Barcelona

Col·laboradors necessaris: IAAC-Fablabbcn, Colla del Drac del Poble Nou, Colla dels Gegants del Poblenou, Biblioteca del Poblenou ‐ Manuel Arranz, Ajuntament de Barcelona, Dte. de Sant Martí i ICUB, Xarxa cases de la festa.

---

Aquesta obra està sota la Llicencia Creative Commons Atribución-NoComercial-CompartirIgual 4.0 Internacional.

Llicència Creative Commons (béns comuns creatius) amb reconeixement d'autoria, sense que es pugui fer ús comercial i a compartir en idèntiques condicions.
